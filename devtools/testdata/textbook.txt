Лӯи ма̄хум са̄в рӯпата ва̄ре̄гыт. Туи порат
та̄н хӯл алыщлэ̄гыт, конщерват ва̄ре̄гыт,
пил ва̄тэ̄гыт. Тэ̄лы порат то̄ванакт сака
ащирма. Ма̄хум ащирма̄ныл ат пилэ̄гыт.
Та̄н я̄ӈк ёлы-па̄лныл хӯл алыщлэ̄ гыт,
во̄рае̄гыт.  Тэ̄лы тӯйт мӣл, ёмуӈкве 
та̄рвитыӈ. Таима̄гыс ма̄хум ёса о̄ньще̄гыт.





 sdflhk nuvviDspeller 
1. Ам университетыт рӯпитэ̄гум.
2. Ма̄н Саранпа̄вылт о̄лэ̄в.
3. О̄йкан хотыл о̄лы?
4. Ме̄н кит ня̄врам о̄ньщиме̄н.
5. Пыгыт колледжит ханищтахтэ̄гыт.
6. Та̄н ма̄ньщи ла̄тӈыл потыртэ̄гыт?



Сургут урыл
Сургут ӯст ма̄н миранув Центр культура о̄лы. Ам тот кӯщайг рӯпитэ̄гум. Ма̄н тыт нила ма̄ньщи хо̄тпа рӯпитэ̄в, акв ханты нэ̄ ос акв ё̄рн нэ̄ . Та̄н пуссын мастерыг рӯпитэ̄гыт. Ка̄тыл ва̄рнэ са̄всыир пормас ва̄ре̄гыт, ю̄нтэ̄гыт. Ма̄н рӯпатавт э̄кват халт туп акв пы̄г рӯпиты. Тав йӣвныл са̄всыр пормаст ёрги. Ма̄нь сумьяхыт, ха̄пыт, колыт ва̄руӈкве ха̄сы. Тувыл са̄сныл ос сака ёмас, пӯмыщ пормасыт ва̄руӈкве ве̄рми. Тыт рӯпитан ялпыӈ хо̄талыт ва̄рыглалэ̄в. Ма̄ньщи ла̄тӈынувл э̄ргыт ос йӣквыт йӣквев. Ма̄нь ня̄врамыт э̄рыг э̄ргуӈкве, йӣкв йӣквуӈкве ханищтэ̄в.


Ты маныр? 
1. Олн вильтуп лов а̄ кань.
  Ты тулё̄ влыт костера̄ нылт.
2. Нила нэ̄ акв то̄ рыл пантхатамыт.
Ты пасан ос пасан ла̄ глыт.
3. Войкан та̄ рыг са̄ т тӯр ултта луйги.
  Ты ялпыӈ кол. Саӈканыт ра̄ тнэ суяныл.
4. Нёлыӈ-палыӈ кит ма̄ ӈквла.
Тыпа̄ссаг.
5. Ва̄ т хум акв пуӈк-совн лаквылтамыт та-кос ла̄ кква-хартэ̄ гыт, ат сэ̄ тэ̄ гыт.
 Тыё̄рнкол.



Ма̄н ще̄мьяв яныг. Ам а̄тям наме Митрипан, омам наме Ирина. Ам са̄ витэ̄ тыл хо̄ т увщи, э̄ щ ос каӈк о̄ ньсе̄ гум. О̄ лям ханищиан нэ̄ г рӯпиты. Ӣльщам трактор ва̄ рнэ заводт рӯпиты. А̄ лям садикт рӯпитан щирыл ханищтахты. Дуня̄ гум-Света̄ гум школат ханищтахтэ̄ г. На̄ н щемьянт манах хотпа о̄ лы? На̄ н манах каӈк о̄ ньсе̄ гын? Та̄ н нама̄ ныл маныр? На̄ н манах увщи о̄ ньсе̄ гын? Та̄ н нама̄ ныл маныр?
